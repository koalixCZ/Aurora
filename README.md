# Aurora
_Aurora (řecky Éós) byla bohyní úsvitu ranních červánků. Byla krásná a milovala 
všechno krásné, především krásné muže._

## Úvod
Programování je zábavné. Začal jsem s ním na střední škole a hned po ní (ano, 
tehdy ještě neměl maturitu skoro každý), jsem v červenci 1997 nastoupil jako 
programátor-analytik v jazyce FoxPro do svého prvního zaměstnání. Vyzkoušel jsem 
si PowerBuilder, Visual C++, chvíli dělal ve Visual Basicu a C na Solarisu. Poté
jsem se na několik let zabydlel v jazyce Java. Dalších pár let v
Flex/ActionScript a dalších pár v C# a WPF. Nakonec přišel JavaScript, jazyk,
kterému jsem se roky vyhýbal.

Dnes souhlasím s názory autorů zajímavých knih o JS, kteří tvrdí, že problém
není v jazyce samém jako v tom, že je na jednu stranu přístupný (a tudíž
jednoduchý k rychlému používání bez hlubšího pochopení _proč_) a na druhou
stranu komplexní. Lidé, kteří nepochopí _proč_, jsou pak často smýkáni
používáním okopírovaných konstrukcí, které jim přijdou složité a matoucí a tuto
vlastnost připisují jazyku samému.

Programování je zábavné, pojdťe si jej vyzkoušet.

## Co je cílem?
V následujících kapitolách projdeme JS od základů po složité konstrukce.
Vytvořit takový ucelený materiál není triviální, proto jsem se velmi
inspiroval zdařilou sérií
[You don't know JS](https://github.com/getify/You-Dont-Know-JS) od 
Kyle Simpson (vydalo nakladatelství
[O'Reilly](http://shop.oreilly.com/category/get/kyle-simpson-kit.do)).
Ačkoliv by bylo jednodušší udělat překlad, anebo přímo odkázat, cílem není
kompletní průvodce, nýbrž co nejstručnější (a přitom dostatečný) pohled na
JS, protože stále platí - kdo se chce naučit psát, musí psát.

##Obsah
* [Kód](01%20Code/Code.md)
* [Literatura a zdroje](Literature%20&%20sources/literature%20&%20sources.md)

## Co dál?
Najdete-li chybu, narazíte na část, která vám nebude zřejmá, nebo budete mít 
nějakou připomínku, neváhejte mě kontaktovat.